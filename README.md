A sakkjáték ismertetése:

A sakkjátékot két játékos játssza egymás ellen a négyzet alakú, 8x8 mezőből álló
sakktáblán, 16–16 bábuval. A játékosok felváltva lépnek, és mindkettőjük célja, hogy
a másik fél király nevű figuráját megtámadják, mégpedig úgy, hogy a támadást ne
tudja elhárítani, azaz mattot adjanak.
A sakkot sakktáblán játszák. A sakktábla mezei felváltva sötét, illetve világos színűek.
A sakktábla sorait számokkal, oszlopait betűkkel azonosítjuk.
A két játékos 16-16 sakkfigurával játszik egymás ellen, melyek kezdetben egy
meghatározott rend szerint állnak fel a sakktáblára. A sakkfigurák különböző típusúak
lehetnek és a típusnak megfelelően különbözőképpen léphetnek. A figurák a
következők:
  • gyalog X8 (a második sorban helyezkednek el):
  A gyalog egyenesen előre, a kezdőlépésnél kettőt, egyébként egyszerre
  egyet tudnak lépni. Ütni jobbra-előre, illetve balra-előre tudnak.
  • bástya X2 (az első sor szélein helyezkednek el):
  A bástyák egyenesen előre vagy szélre, bármennyit tudnak lépni.
  • huszár X2 (az első sorban a bástyáktól eggyel bentebb helyezkednek el):
  A huszár ún. lólépésben (L alakban) tud lépni, tehát kettőt előre és egyet
  oldalra.
  • futó X2 (az első sorban a huszártól eggyel bentebb helyezkednek el):
  A futók átlósan tudnak lépni, bármennyit.
  • vezér (az első sorban középen jobb oldalt vagy bal oldalt helyezkedik el):
  A vezér egyenesen vagy átlósan, bármennyit tud lépni.
  • király (a vezér mellett helyezkedik el):
  A király egyenesen vagy átlósan, egyszerre egyet tud lépni.
Ha egy bábu az ellenfél bábujára lépne, akkor az leütődik, lekerül a sakktábláról.
A játék lényege, hogy az ellenfél király bábuját olyan helyzetbe hozzuk, hogy a
támadást ne tudja kivédeni (sakk-matt helyzet).

A sakkprogram használata:

Az ablak felső sávjában menüsor található a Fájl menüvel. A Fájl menüből az alábbi
funkciók érhetők el:
• Játék mentése: A játékállás mentése fájlba
• Játék betöltése: A mentett játékállás betöltése fájlból
• Kilépés: Program bezárása
Az Új játék gombra kattintva megjelennek a bábuk a sakktáblán. A fehér játékos
kezd, és elindul a sakkórája. Ha már fut egy játék, akkor az adott állás elveszik.
A program kijelzi, hogy épp a fehér vagy fekete bábu következik. Ekkor a játékos
kiválaszthatja a bábut, amellyel lépni kíván. A kiválasztott bábu mezeje rózsaszínre
vált, és kékkel kijelzi, hogy mely mezőkre léphet. A lépést valamely kék mezőre
kattintással lehet elvégezni.
Előfordulhat, hogy a kiválasztott sakkfigurával nem lehet lépést végrehajtani, mert
például sakkhelyzetbe kerülne a saját királya. Ekkor a kiválasztást a rózsaszín
mezőre kattintva meg lehet szüntetni, és egy másik bábut kiválasztva lehet
próbálkozni.
Ha sakkot adtunk, akkor a sakkban lévő király mezeje pirossá válik. Ilyenkor csak
olyan lépések lehetségesek, amelyek a sakkhelyzet megszüntetését eredményezi.
Ha nincs ilyen lehetőség, akkor sakk-matt, a játéknak vége, melyről egy felugró ablak
értesít.

Sakkóra

A sakkpartira játékosonként 2-2 óra áll rendelkezésre, melyet sakkóra mér. Ahogy
felváltva lépünk, a sakkóra felváltva számolja a fennmaradó időt. Amennyiben
valamely játékos játékideje elfogyna, a játékos veszít, a játéknak vége. Ebben az
esetben egy felugró ablak értesít a játék végéről.

Játék mentése

Ha a játékot meg szeretnénk szakítani, a játékállást elmenthetjük. Ezt az állást
később visszatölthetjük az állás betöltése gombbal, és folytathatjuk a megszakított
játékot.
A játék mentése gombra kattintva kiválaszthatjuk, mely fájlba szeretnénk a játékunkat
elmenteni. Elmentés után ez a játék félbeszakad, a programablak egy üres
sakktáblára vált.

Játék betöltése

A játék betöltése gombbal megnyithatjuk a korábban elmentett fájlt. A játék ott
folytatódik, ahol a mentéskor félbeszakadt. A legutolsó lépést a programablak kijelzi.
A játékhoz jó szórakozást kívánok!
